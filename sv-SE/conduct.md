---
layout: sv-SE/default
title: Rusts uppförandekod &middot; Programmeringsspråket Rust
---

# Rusts uppförandekod

## Uppträdande

**Kontakt**: [rust-mods@rust-lang.org](mailto:rust-mods@rust-lang.org)

+ Vi är hängivna till och ämnar att tillhandahålla en vänlig, säker
och välkomnande miljö för alla, oavsett erfarenhetsnivå, könsidentitet och
uttryck, sexuell läggning, funktionshinder, utseende, kroppsstorlek, om du
är rasifierad, etnicitet, ålder, religion, nationalitet och andra likande drag.
+ På IRC, var god och undvik öppet sexuella smeknamn eller andra smeknamn som
kan hindra en vänlig, säker och välkomnande miljö för alla.
* Var vänlig och artig. Du behöver inte vara elak eller ohyfsad.
* Respektera att folk har meningsskiljaktigheter och att alla designval och
val av implementation för med sig avvägningar och diverse kostnader. Det finns
sällan ett rätt svar.
* Vänligen håll ostrukturerad kritik till ett minimum. Om du har bra idéer du vill
experimentera med, skapa en "fork" och se hur det går.
* Du kommer bli utesluten ifrån interaktion om du förolämpar, förnedrar eller
trakasserar någon. Sådant beteénde är inte välkommet. Vi tolkar begreppet
"trakassering" som definierat på <a href="http://citizencodeofconduct.org/">Citizen Code of Conduct</a>;
Läs deras definition om det för dig är oklart vad som ingår i konceptet.
Vi tolererar särskilt inte beteende som utesluter folk från socialt utsatta grupper.
* Trakassering privat är också oacceptabelt. Oavsett vem du är, om du känner att
du har blivit eller är trakasserad eller blivit obehagligt bemött av någon i communityt,
var god kontakta då någon av kanalens ops (operatörer på en IRC-kanal) eller någon
i [rusts modereringsteam](/team.html#Moderation-team) omgående.  Oavsett om du bidrar ofta
eller är ny till språket bryr vi oss om att göra communityt en säker plats för dig
och vi står bakom dig.
* Likaledes är spammning, trollning, flejmning, att hetsa eller annan
uppmärksamhet-stjälande beteende ej välkommen.

## Moderering

Dessa är riktlinjerna för att upprätthålla våra uppföranderegler. Om du känner att en
tråd är i behov av moderering, vänligen kontakta [rusts modereringsteam](/team.html#Moderation-team).

1. Anmärkningar som bryter mot rusts uppförandekod och normer, inklusive hatiska,
sårande, förtryckande eller uteslutande kommentarer, är inte tillåtna. (Svordomar
är tillåtna, men aldrig riktade till en annan användare och aldrig på ett hatiskt sätt.)
2. Anmärningar som moderatorerna tycker är olämpliga oavsett om det är angivet i
uppförandekoden eller ej är också ej tillåtna.
3. Moderatorer agerar först mot sådana anmärkningar med en varning.
4. Om varningen ignoreras kommer användaren att bli "kickad," dvs. kickad från
kommunikationskanalen för att lugna ner sig.
5. Om användaren kommer tillbaka och fortsätter att skapa trubbel kommer de att bli
bannade, dvs. uteslutna på obestämd tid.
6. Moderatorer kan välja att med eget omdömme av-banna användaren om det var en
den första överträdelsen och de ber den kränkta parten en genuin ursäkt.
7. Om en moderator bannar någon och du tycker att det var obefogat, ta då upp det
med moderatorn i fråga, eller med en annan moderator, **privat**. Klagomål om
bannande av användare är inte tillåtet i en kanal.
8. Moderatorer hålls till en högre standard än andra medlemmar i communityt.
Om en moderator skapar en olämplig stämning eller situation kan de förvänta sig mindre
spelrum än andra.

I rust-communityt strävar vi efter att gå ett extra steg för att ta hand om varandra. 
Försök inte bara att vara tekniskt oklanderlig, försök också att vara ditt bästa jag.
Undvik speciellt att flörta med stötande eller känsliga ämnen, speciellt om de inte
har med ämnet att göra (dvs. är off-topic). Annars leder det ofta till onödigt bråk,
sårade känslor och en försämrad tillit. Värst av allt kan det stöta bort folk från
communityt helt.

Om någon klagar på något du sa eller gjorde, motstå frestelsen att gå på defensiven.
Sluta bara upp med vad de klagade på istället och be om ursäkt. Även om du känner dig
missförstådd eller orättvist anklagad, är det troligt att det var något som du kunnat
kommunicera bättre. Kom ihåg att det är ditt ansvar att få dina med-människor i
rust-communitet att känna sig bekväma och välkomna. Alla vill komma överens och vi är
alla här först och främst för att vi vill snacka om cool teknik. Du kommer att se att
folk kommer att vara angelägna att anta goda avsikter och förlåta så länge du vinner
deras förtroende.

Riktlinjerna för tillsyn ovan nämnda gäller alla officiella rust-kanaler inklusive
officiella IRC-kanaler (#rust, #rust-internals, #rust-tools, #rust-libs, #rustc, #rust-beginners, #rust-docs, #rust-community, #rust-lang, och #cargo);
GitHub repon under rust-lang, rust-lang-nursery, och rust-lang-deprecated; och alla forum på rust-lang.org (users.rust-lang.org, internals.rust-lang.org).
För andra projekt som antagit rusts uppförandekod, var god kontakta de som sköter dessa projekt för tillsyn. Om du vill använda den här uppförandekoden
för ditt egna projekt, överväg då att explicit nämna din modereringspolicy eller att göra en kopia med din egna modereringspolicy för att undvika förvirring.

*Anpassad från [Node.js policy om trollning](http://blog.izs.me/post/30036893703/policy-on-trolling) och [Contributor Covenant v1.3.0](https://www.contributor-covenant.org/version/1/3/0/).*
